|| ñe bar źi la yid du ’oṅ | | ’bar la gnod pa mdzad mi mṅa’ || dul la rṅom brjid che ba yis
| | sku ’dis su źig dad mi (4)mdzad |

| khyod kyi sku de gaṅ gis na | | lan brgyar mthoṅ daṅ gaṅ źig gis || daṅ por mthoṅ ba de gñis
ka | | ’dra bar mig ni mgu bar mdzad |

| khyod kyi sku ni mdzes pa’i phyir | | blta bas mi ṅoms raṅ bźin pas || mthoṅ ṅo cog ni phyi
phyir źiṅ | | dga’ ba bskyed (5)par mdzad pa lags |

| rten gyi yon tan dag daṅ ni | | brten pa’i yon tan phan tshun du || ’tsham pas khyod kyi sku
daṅ ni | | yon tan phun tshogs mchog daṅ ldan |

| mtshan daṅ dpe byad bzaṅ ’bar ba | | khyod kyi sku las ma gtogs pa || de bźin gśegs pa’i yon
tan (6)’di | | gźan gaṅ źig la legs gnas ’gyur |

| khyod sku rten pa’i yon tan la | | ṅa dpal che źes gsuṅ gsuṅ ltar || de yi yon tan rnams kyaṅ
slar | | des legs bkod ces gsuṅs pa ’dra |

| sku la bstod pa ste le’u lṅa pa’o ||

