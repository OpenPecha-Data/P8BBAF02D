|| spyod dam mi spyod sñam pa yi | | rnam par rtog pa rnams spaṅs nas || ’gro ba ’di ni ñam
thag ces | | khyod bdag ñid kyis źal (2)gyis bźes |

| khyod ni ma bcol lags mdzad pa | | khyod ni rgyu med bźin du byams || khyod ni ma ’dris mdza’
bśes te | | ’brel pa med pa’i gñen ’dun lags |

| ñid kyi śa yaṅ stsol mdzad na | | dṅos po gźan lta smos ci ’tshal || legs mdzad khyod kyis
srog kyaṅ ni | | (3)sloṅ ba’i skye bo rnams la btaṅ |

| ñid kyi sku daṅ srog dag gis | | lus can gśed mas zin rnams kyi || lus daṅ srog kyaṅ khyod
kyis ni | | lan brgya phrag du bslu ba mdzad |

| ṅan ’gros bsñeṅs slad ma lags la | | bźed pa’i ’gro ba’aṅ sgrub ma lags || dgoṅs pa (4)dag
pa ’ba’ źig gis | | khyod kyis tshul khrims goms par mdzad |

| rtag tu gya gyu rnam spaṅs śiṅ | | draṅ brtan rnams ni rtag bsten pas || yoṅs su dag pa’i
las rnams kyis | | khyod ni gźi rten gcig pur gyur |

| sdug bsṅal maṅ pos gzir ba na | | khyed (5)kyis dge ba’i thugs kyis ni || ñon moṅs rnams la
sran btsugs nas | | skye bo ñon moṅs can la brtse |

| khyod kyis gźan gyi don slad du | | sku srog btaṅ nas dgyes gyur gaṅ || de ’dra srog chags
’gums pa las | | sos pa rnam la’aṅ byuṅ ma gyur |

| khyod ni lan (6)’ga’ ma lags par | | gtubs kyaṅ sdug bsṅal mi dgoṅs par || gśed pa ma bgyid
pa’i sems can la’aṅ | | gtso bo thugs rjer gyur pa gaṅ |

| khyod kyi thugs ni rin po che | | rdzogs pa’i byaṅ chub sa bon te || dpa’ khyod kho nas sñiṅ
por mkhyen | | de gźan skye bos (7)’ol mi mchi |

| dka’ spyad las ni ma bgyis par | | go ’phaṅ rñed dka’ mi ’thob ces || de slad ñid la’aṅ ma
gzigs par | | khyod kyi brtson ’grus legs par spel |

| khyad par ’phags par bgyi ba la | | khyod la thaṅ lhod ’ga’ ma byuṅ || de slad khyod kyi khyad
par rnams | | (111a1)thog druṅ rim pa dbyer ma mchis |

| thugs ni thugs rje chen po daṅ | | rtag tu rjes su ’brel slad du || tiṅ ’dzin ’bras bur bcas
pa yi | | śin tu bde la’aṅ khyod ma chags |

| gźan daṅ thun moṅ ma lags pa’i | | bde ba gaṅ de gya nom yaṅ || dam (2)pa’i spyod ldan khyod
’dra la | | gnod par bas kyi sman ma mchis |

| ’dres pa las ni legs bśad ñid | | sñiṅ po skyon med ñi tshe źig || khyod kyis kun bźes thugs
la bźag | | ñes bśad dug bźin yoṅs su spaṅs |

| rin chen sñiṅ po mkhyen khyod kyis | | legs (3)bśad srog gis ’jal ba na || skye ba de daṅ
de dag tu | | byaṅ chub slad du dpa’ rtsal bstan |

| de slad graṅs med gsum dag tu | | khyod ni de ltar brtson pa na || brtson ’grus ’ba’ źig grogs
gyur pas | | go ’phaṅ bla na med pa brñes |

| rgyu la bstod pa ste le’u gñis (4)pa’o ||

