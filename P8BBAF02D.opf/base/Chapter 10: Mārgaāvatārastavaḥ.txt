|| khyod ni rṅan then bgyid la skul | | chom rkun bgyid pa tshar yaṅ gcod || gya gyu can rnams
rnal du ’god | | dal bus bgyid la gźen skul ’debs |

| dul (4)ba rnams ni lam la sbyor | | dmu rgod rnams la btaṅ sñoms mdzad || de slad skyes bu
’dul ba yi | | kha lo sgyur ba bla med mchog |

| khyod ni ñam thag rnams la brtse | | bde bar gnas la phan par dgyes || phoṅs par gnas la thugs
rje bas | | kun la phan par (5)bźed pa lags |

| khyod ni dgra bo rnams la’aṅ byams | | ñams par gyur la phan ’dogs mdzad || gtum po rnams
la thugs brtse bas | | khyod ni ya rabs rmad cig lags |

| phan ’dogs bgyid slad pha ma dag | | gal te bla mar ’tshal na go || khyod ni lhag par phan
(6)’dogs pas | | bla ma ñid gyur smos ci ’tshal |

| raṅ gi don la mi lta bas | | ñid kyi dgra bo ltar gyur ciṅ || g-yaṅ sa’i mun na gnas rnams
la | | ra ba lta bur gyur pa’aṅ khyod |

| ’jig rten gñis kar sman gdags daṅ | | ’jig rten las ni ’da’ slad du || mun par (7)gyur pa’i
’jig rten la | | khyod kyis śes rab snaṅ bar mdzad |

| yul la ñe bar spyod pa na | | lha mi’i spyod pa tha dad kyaṅ || chos kyi loṅs spyod thun moṅ
bas | | khyod la dbye ba mi mṅa’o |

| bcom ldan khyod kyis skye ba daṅ | | na tshod rigs daṅ yul daṅ ni || dus kyi skyon (114b1)med
chos rnams kyis | | ’di dag kun la sman yon btags |

| khyod kyi ñan thos srid bral źiṅ | | ya mtshan ’dzin pa med rnams la’aṅ || lha rnams thal
sbyar smon bgyid ciṅ | | ya mtshan che ba lta bur mchod |

| e ma’o saṅs rgyas ’khor ba yi | | ñid gur gyur pa byuṅ (2)ba brjid || des ni mi yaṅ lha rnams
kyis | | smon par bya ba ñid du gyur |

| lam la ’jug pa la bstod pa ste le’u bcu pa’o ||

