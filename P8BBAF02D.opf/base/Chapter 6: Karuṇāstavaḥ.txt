|| ’gro ba ’di dag (7)thams cad ni | | khyad med ñon moṅs rnams kyis bciṅs || khyod ni ’gro
ba’i ñon moṅs dag | | dgrol slad yun riṅ thugs rjes bsdams |

| daṅ por khyod la phyag bgyi’am | | ’on te gaṅ gis ’khor bar khyod || skyon mkhyen yun riṅ
de lta bur | | bźugs mdzad thugs rje (112b1)che la bgyi |

| dben pa’i bde ba spaṅ gyur khyod | | maṅ po’i naṅ du bźugs pa gaṅ || de khyod thugs rjes dus
’das pa | | glags śig thod nas bgyis par bas |

| rig pa yis ni mtsho naṅ nas | | klu bźin khyod kyi thugs rje yis || dgon pa źi gnas groṅ gi
mthar | | gdul ba’i don (2)gyi slad du draṅs |

| ñer źi mchog la gnas bźin du | | thugs rje gtso daṅ ldan pas na || rol mo mkhan gyi sgyu rtsal
yaṅ | | khyod kyi źabs kyi ’dor bar mdzad |

| rdzu ’phrul seṅ ge’i sgra daṅ ni | | ñid kyis yon tan brjod pa gaṅ || de ni bźed spyod mi
mṅa’ ba | | khyod kyi thugs rjes (3)bstan pa lags |

| gźan gyi don du rab bzaṅ gi | | ñid kyi don la brtse med pas || mgon po khyod ñid ’ba’ źig
la | | thugs rjes thugs rje mdzad ma gyur |

| ’di ltar res ’ga’ brtan pas gaṅ | | gźan don bsgrubs mdzad slad du || khyod ni lan brgyar
phyogs dag tu | | (4)gtor ma bźin du btaṅ ba lags |

| de ltar khyod la gnod mdzad kyaṅ | | noṅs pa can du mi rtsi bas || khyod kyi bźed pa kho na
daṅ | | mthun ’jug pa ni lags par gda’ |

| thugs la bstod pa ste le’u drug pa’o ||

