|| mñel daṅ źe bde ñams gyur daṅ | | skye bo ṅan daṅ ’grogs pa daṅ || mi mthun pa daṅ maṅ po
yi | | skyon yaṅ yon tan bźin dgoṅs (3)śiṅ |

| ’gro ba’i don slad ma chags pa’i | | thugs kyis brtson pa gaṅ mdzad pa || saṅs rgyas rnams
kyi saṅs rgyas kyi | | chos ñid bcom ldan de rmad do |

| bśos kyaṅ phal pa gsol mdzad ciṅ | | res ’ga’ smyuṅ ba dag kyaṅ mdzad || ñam ṅa’i śul du’aṅ
gśegs (4)mdzad ciṅ | | rad rod can du’aṅ mnan la mdzad |

| mgon khyod gtso bor gyur lags kyaṅ | | gdul bya rnams la byams slad du || sku ṅas brṅo daṅ
gcam tshul daṅ | | skad daṅ cha lugs sgyur ba’aṅ mdzad |

| kun gyis dga’ mgur raṅ don phyir | | bran bźin bskor bar bsgrims (5)pa las || mgon khyod rtag
tu bdag ñid la | | mṅa’ ma mchis pa’aṅ ma lags so |

| khyod la gaṅ daṅ gaṅ du yaṅ | | ji skad bskul ba’aṅ mi spoṅ ste || ñid kyi sgrub pa bzaṅ po
las | | ’da’ bar ’gyur ba ma mchis so |

| ji ltar khyod ni gnod bgyid la | | phan pa lhur mdzad (6)de lta bur || skye bo dag ni phan
bgyid la’aṅ | | phan pa de ltar lhur mi bgyid |

| khyod ni gnod bgyid dgra bo la | | phan pa mdzad pa’i bśes lags te || rtag tu skyon dag tshol
ba la | | yon tan ’ba’ źig tshol ba lags |

| khyod ni gaṅ na dug bcas śiṅ | | źugs daṅ bcas par (7)spyan draṅs pa || der ni brtser bcas
gśegs pa daṅ | | khyod la bdud rtsi can du gyur |

| bzod pas mi sñan brjod pa daṅ | | ’khu ba dag ni bde legs kyis || mi sñan smra la bden pas
te | | khyod kyis sdaṅ ba byams pas btul |

| thog ma med dus goms pa yis | | mi yi raṅ (115a1)bźin maṅ po yaṅ || khyod kyis ṅan soṅ rnam
bzlog nas | | skad cig ñid la yoṅs su bsgyur |

| dka’ ba mdzad pa bstod pa ste le’u bcu gcig pa’o ||

