|| khyod thos pas ni spro ba skye | | mthoṅ bas dad pa skye bar ’gyur || khyod gsuṅ thos pas
dga’ ’gyur te | | bstan pas rnam par grol bar mdzad |

| khyod kyi (5)sras kyis mgu bar ’gyur | | ’phel bas skye dgu rnams kyaṅ dga’ || gśegs pa na
ni phan ’dogs mdzad | | ldog pa na ni rgud par ’gyur |

| bsgrags pas sdig pa ’phrog par mdzad | | khyod dran pas ni raṅs par ’gyur || btsal bas blo
gros skye ’gyur te | | yoṅs su śes pas (6)rnam par ’dag |

| khyod la bsu bas dpal du byed | | bsten pas blo gros mchog tu ’gyur || bsten na ’jigs pa med
par mdzad | | bsñen bkur bgyis pas bde bar ’gyur |

| tshul khrims phun sum tshogs pas dag | | bsam gtan phun sum tshogs pas daṅ || śes rab phun
(7)tshogs mi ’khrugs pas | | khyod ni bsod nams mtsho chen lags |

| khyod sku bltar ’os rin chen te | | legs gsuṅs mñan ’os rin chen lags || chos ni spyad ’os
rin chen pas | | khyod ni rin chen ’byuṅ gnas lags |

| khyod ni chu bos bdas pa’i gliṅ | | smas pa’i (114a1)bdag ñid skyob pa ste || srid pa’i ’jigs
pas ñen pa’i skyabs | | thar ’tshal rnams kyi ’dren pa lags |

| tshul khrims dag phyir snod kyi mchog | | źiṅ gśin ’bras bu phun sum tshogs || srog chags
kun la phan mdzad phyir | | grogs kyi phul yaṅ (2)khyod lags so |

| phan ’dogs mdzad pas mdza’ bśes te | | ’grogs na bde phyir sñiṅ du sdug || źi phyir gcig tu
yid du ’oṅ | | yon tan kun mṅa’ mchod ’os khyod |

| sdig pa med pas yid daṅ ’thad | | sku gsuṅ bzaṅ bas dga’ bar mdzad || don kun ’grub phyir
(3)dpal yaṅs te | | yon tan legs rten bkra śis lags |

| smon lam la bstod pa ste le’u dgu pa’o ||

