|| gaṅ gis khyod drin lan lon pa’i | | sgrub de mchis (115b1)sñam mi bgyid de || skye bo gaṅ
dag mya ṅan ’das | | de dag gis kyaṅ lan ma lon |

| khyod kyi chos la gnas de dag | | raṅ don kho na bgyid par bas || de yi slad du ’o brgyal
gaṅ | | de la lan go ci źig lon |

| khyod ni sems can gñid log pa’i | | rgyud la gzigs pa’i (2)źugs tse ba || bag med gyur pa
rnams kyi ni | | grogs bzaṅ bag daṅ bcas pa lags |

| khyod kyis ñon moṅs gźom pa bśad | | bdud kyi g-yo dag bstan pa mdzad || ’khor ba’i raṅ bźin
mi bzad brjod | | ’jigs pa med pa’i phyogs kyaṅ bstan |

| phan dgoṅs (3)thugs rje can gyis ni | | sems can rnams la bgyi ’tshal ba || gaṅ źig khyod
kyis ma mdzad pa | | gźan go ci źig mchis lags kye |

| gal te chos ni ’di dag daṅ | | spo ba źig tu btub na ni || gdon mi ’tshal bar khyod kyis ni
| | lha sbyin la brten kun la’aṅ stsol |

| de (4)slad ’gro la brda sprod pa | | ’gro ba’i mgon po khyod kyis ni || ’di na phan tshun
byed pa po | | med pa skad du ṅes par gsuṅs |

| ’jig rten rnams la thugs brtse bas | | yun riṅs sa steṅs dam chos bśad || ’jig rten gsum phan
’dogs nus pa’i | | slob ma dam pa’aṅ (5)maṅ du bskrun |

| mṅon du gdul bya’i tshogs kyaṅ ni | | mdzes bzaṅs yan chad btul lags pas || da go khyod la
sems can gyi | | bu lon lhag ma ci mchis na |

| ’di ltar rdo rje’i tiṅ ’dzin gyis | | sku gduṅ til ’bru bźin blags nas || mjug tu’aṅ khyod
kyis śin tu ni | | (6)dka’ spyad yal bar ma dor ro |

| gzugs kyi sku daṅ chos ’di dag | | gźan don kho nar mdzad do źes || ’jig rten yid ches dka’
’di la | | khyod kyis mya ṅan ’das pa bstan |

| de slad chos sku ma lus pa | | sras kyi mchog la gtad mdzad de || gzugs sku til ’bru ltar
(7)bśig nas | | khyod ni yoṅs su mya ṅan ’das |

| e ma’o gnas pa e ma’o tshul | | e ma’o yon tan e ma’o sku || saṅs rgyas kyi ni chos rnams
la | | ya mtshan mi che ’ga’ ma mchis |

| phan ’dogs mdzad ciṅ blta na sdug | | sku gsuṅ phrin las źi gyur pa || khyod la’aṅ (116a1)sdaṅ
bar rab bgyid pa’i | | rmoṅs pa mi bzad pa la gzigs |

| bsod nams rgya mtsho rin chen gter | | yon tan ’byuṅ gnas chos kyi tshogs || khyod la sems
can gaṅ ’dud pa | | de dag la yaṅ phyag ’tshal legs |

| mgon khyod yon tan mi bas kyaṅ | | (2)bdag gi źo śa bas ’tshal bas || des na ’jigs pa mchis
slad du | | glo ba la ni bcags bźin mchis |

| khyod kyi raṅ gi ṅo bo ñid | | tshad ma mchis la bsam mi khyab || bstan min graṅs kyaṅ ma
mchis pa | | khyod bdag ñid kyis mkhyen lags graṅ |

| mtsho chen chab ni (3)bas par ma gyur kyaṅ | | skye bo’i gduṅ ba rab tu źi bgyid ltar || khyod
kyi yon tan cha tsam ma bsgrags kyaṅ | | bdag ni mchog tu glo pa dga’ źiṅ mchis |

| bdag gis thub la dad pas spobs skyes pa’i | | dge ba’i las ’di’i ’bras bu ’khruṅs pa yis ||
ṅan rtog rluṅ dmar (4)’tshubs pas dkrugs pa yi | | ’gro ba’i sems ni rnal du gnas par śog
|

| bu lon med par bstod pa ste le’u bcu gsum pa’o ||

