|| mtho la phrag dog mi mdzad ciṅ | | dma’ la rṅan can mi mdzad la || mñam la ’gran pa mi mṅa’
bas | | khyod ni ’jig rten gtso bor gyur |

| khyod ni yon tan rgyu rnams la | | mṅon bgyis ’bras bu rnams la min || yaṅ dag sgrub pa de
ñid kyis | | (5)khyod kyi yon tan pha mthar phyin |

| ji ltar khyod kyi źabs rdul yaṅ | | bsod nams skye ba mched ’gyur ba || de ltar khyod kyis
legs spyad pas | | bdag ñid rab tu bskrun pa mdzad |

| ñes pa ñams smad rtsa nas bton | | yon tan spel nas rnam par sbyaṅs || gźuṅ (6)lugs bzaṅ po
des na khyod | | grub mchog lhag par brñes pa lags |

| ji ltar bdag gi rgyud la de | | bag chags lhag ma’aṅ ma lus pa || de ltar rnam par thams cad
du | | ñes pa khyod kyis rab tu bcom |

| ji ltar gźan la de dag daṅ | | ’dra ba tsam yaṅ mi (7)gda’ ba || de ltar khyod kyis bsags
bsags nas | | bdag ñid la ni yon tan bsgrubs |

| ’jig rten pa yi dpe dṅos kun | | gegs bgyid pa daṅ sgrib pa can || re źig pa daṅ ñi tshe ba
| | śin tu rñed par sra ba lags |

| khyod kyis yon tan bla med la | | gegs bgyid (111b1)ma mchis rtogs ma mchis || brtan pa daṅ
ni rgyun chags pas | | dpe lta mchis par ga la ’gyur |

| gaṅ tshe khyod kyi dgoṅs pa’i dkyil | | gtiṅ daṅ pha rol med brtags na || rgya mtsho zab pa
ñid kyaṅ ni | | gnag rjes lta bur sa ler gda’ |

| chos rnams kun gyis mi bskyod (2)pa | | khyod kyi brtan pa mṅon bsams na || sa yi brtan pa
ñid kyaṅ ni | | śir śa’i ge sar rtse ltar chuṅ |

| thub pa khyod kyi ye śes kyi | | snaṅ bas mi śes rab rib dag || ’joms pa’i thad na ñi ma yaṅ
| | me khyer tsam du’aṅ mi spyod do |

| khyod kyi gsuṅ thugs mdzad spyod rnams | | (3)dag pa’i gan na ston zla daṅ || chu daṅ nam
mkha’i dag pa rnams | | dri ma can ni lta bur gda’ |

| ’jig rten legs pa gaṅ ci’aṅ ruṅ | | thams cad bsṅos na’aṅ der bas te || ñon moṅs ’jig rten
chos rnams kyis | | saṅs rgyas chos la khyad mi khor |

| rin chen chos gaṅ brñes (4)nas khyod | | mchog tu gyur pa de ñid daṅ || khyad du bsgrun źiṅ
de daṅ ni | | khyod daṅ bsgrun ldom kho nar bas |

| gaṅ la spyi tsam bstun nas ni | | cuṅ zad brjod par bgyid pa de || smra ba po yi raṅ dga’
daṅ | | thabs daṅ gcam bu tsam du bas |

| dpe med pa la bstod pa ste le’u gsum (5)pa’o ||

