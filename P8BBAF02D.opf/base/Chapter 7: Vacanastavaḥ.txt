|| tshig bzaṅ ba daṅ don che daṅ | | bden pa daṅ ni sñam pa daṅ || (5)zab gsal gñis ka’i don
ldan daṅ | | bsdus daṅ spros pa daṅ ldan pa |

| khyod kyi gsuṅ ni de lta bu | | khyod kyi dgra bos thos na yaṅ || thams cad mkhyen pa lags
so źes | | su źig jes pa skye mi ’gyur |

| maṅ po ril gyis sñan pa lags | | bcos ma ’ga’ tsam sñan pa (6)lags || khyod kyi gsuṅ don grub
pas kyaṅ | | thams cad legs gsuṅs kho na lags |

| khyod kyi gsuṅ ni rnam brtags na | | gaṅ źig ’jam daṅ rtsub pa daṅ || gaṅ yaṅ de gñis ldan
pa dag | | thams cad ro gcig ñid du ’gyur |

| e ma’o śin tu yoṅs dag pa’i | | phrin (7)las rnams kyaṅ rab tu bzo || de yis rin chen gsuṅ
rnams kyi | | snod ’di ’dra ba ’di bgyis so |

| khyod źal blta na rab sdug pa | | de las mñan na sñan pa yi || gsuṅ ’di dag ni zla ba las
| | bdud rtsi ’dzag pa bźin du gda’ |

| khyod kyi gsuṅ ni ’dod chags kyi | | rdul (113a1)rab źi mdzad char sprin ’dra || źe sdaṅ sprul
ni gdon pa’i phyir | | nam mkha’ ldiṅ daṅ ’dra ba lags |

| yaṅ daṅ yaṅ du mi śes pa’i | | rab rib ’joms pas gdugs daṅ ’dra || ṅa rgyal ri bo mṅon ’joms
pas | | brgya byin mtshon cha ’dra ba lags |

| (2)don gzigs pas ni mi slu ba | | noṅs mi mṅa’ phyir rjes su mthun || legs par sbyar bas ge
sla ste | | khyod kyi gsuṅ ni legs gsum ldan |

| re źig daṅ por khyod kyi gsuṅ | | ñan pa rnams kyi yid ’phrog mdzad || de nas yid la bsam
bgyis na | | rdul daṅ mun pa (3)dag kyaṅ sel |

| phoṅs pa rnams kyi dbugs ’byin ciṅ | | bag med rnams ni skrag par mdzad || bde ba can dag
skyo bgyid pas | | khyod gsuṅ kun daṅ ’tsham par ’jug |

| mkhas pa rnams kyi dga’ ba skyed | | bar ma rnams kyi blo yaṅ spel || tha ma’i rab rib rnam
’joms (4)pas | | gsuṅ ’di skye bo kun la sman |

| lta ba dag las dgar mdzad ciṅ | | mya ṅan ’das par ñe bar ’dren || ñes pa sel mdzad khyod
kyi gsuṅ | | yon tan rnams kyi char yaṅ ’bebs |

| kun la ma thogs thugs mṅa’ źiṅ | | dgoṅs pa’aṅ kun du ñer gnas pas || (5)de slad khyod kyis
luṅ bstan kun | | thams cad la yaṅ slu mi mṅa’ |

| gaṅ slad yul min dus min daṅ | | snod min rnams su mi ’jug pa || de slad khyod gsuṅ don mchis
te | | brtson ’grus legs par brtsams pa bźin |

| gsuṅ la bstod pa ste le’u bdun pa’o ||

