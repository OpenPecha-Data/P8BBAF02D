| gaṅ źig la ni ñes pa kun | | gtan nas yoṅ ye mi mṅa’ źiṅ || gaṅ la’aṅ rnam pa thams cad du
| | (4)yon tan thams cad gnas gyur pa |

| gal te sems śig yod na ni | | de ñid la ni skyabs ’gro źiṅ || de bstod de ni bkur ba daṅ |
| de yi bstan la gnas pa’i rigs |

| thams cad mkhyen pa yon tan kun | | mṅa’ la de yaṅ ñam mi mṅa’ || ñes pa bag chags (5)bcas
de yaṅ | | skyob pa gcig pu la mi mṅa’ |

| bcom ldan ’das kyi sku daṅ ni | | gsuṅ daṅ thugs kyi phrin las la || źe ’gras gyur pa gaṅ
gis kyaṅ | | chos daṅ ldan par glags mi rñed |

| rgya mtshor gña’ śiṅ bu ga ru | | rus sbal mgrin pa chud pa ltar || dam (6)chos dga’ ston
cher bcas pa’i | | mi ñid bdag gis thob nas ni |

| mi rtag ñid daṅ rjes ’brel źiṅ | | las kyi klags la dogs bcas pa || bdag gi lce ’di ñid kyis
go | | sñiṅ po ci phyir blaṅ mi bya |

| de ltar thub pa’i yon tan kyi | | yul lta graṅs med śes mod kyi || (7)raṅ gi don la gus pa
yis | | de yi phyogs gcig bsgribs te brjod |

| gaṅ gi yon tan graṅs dag daṅ | | mthu la thug pa ma mchis la || rmad byuṅ phrin las dpag med
can | | raṅ byuṅ khyod la phyag ’tshal lo |

| ’di sñed bgyi ba’i mtha’ med na | | ’di ltar lags źes (110b1)ci źig smos || khyod kyi yon
tan slad du bdag | | bsod nams sñam nas spyi brtol skyes |

| bstod pa gleṅ bslaṅ ba ste le’u daṅ po’o ||

