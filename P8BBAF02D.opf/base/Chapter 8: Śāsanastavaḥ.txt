|| (6)bgrod pa gcig daṅ thabs bde daṅ | | legs par ’brel daṅ ñes pa med || thog ma bar daṅ mthar
dge bas | | khyod kyi bstan ’dra gźan la med |

| khyod kyi gźuṅ lugs de lta bu | | gcig pu phaṅs la lta chags pas || byis pa gal te smod bgyid
nas | | lta daṅ ’dra ba’i (7)dgra ma mchis |

| gźan ni ’gro ba’i don slad du | | sdug bsṅal maṅ bstar gaṅ lags pa || de bsams khyod bstan
ṅan na yaṅ | | gnas par bgyi ba la thug na |

| phan pa gsuṅ źiṅ phan mdzad pa | | khyod kyi bstan pa ci smos te || mgo la źugs ni ’bar bas
kyaṅ | | ci yi (113b1)slad du sgrub mi bgyid |

| khyod kyi bstan pas raṅ dbaṅ daṅ | | byaṅ chub bde daṅ źi ba daṅ || khyod kyi yon tan bsṅags
pa daṅ | | legs pa bźi po ’di kun thob |

| dpa’ bo khyod kyi bstan pa ’di | | mu stegs thams cad skrag mdzad la || bdud ni sems khoṅ
chud mdzad ciṅ | | (2)lha daṅ mi rnams dbugs kyaṅ ’byin |

| ’chi bdag bstan pa khams gsum gyi | | sa chen dag na spyod bgyid pa || mi thogs bzlog pa ma
mchis pa’aṅ | | khyod kyi bstan pas zil gyis mnan |

| khyod kyi bstan pa’i lugs ’tshal ba | | dga’ na bskal par yaṅ gnas la || gaṅ du (3)bdud kyis
mi rdzi ba | | der yaṅ dga’ mgur rab tu mchi |

| luṅ gi don ni bsam pa daṅ | | bsgom daṅ gus par mñan pa yi || dus gsum cha dbye khyod kyi
ni | | bstan las gźan la mchis ma lags |

| draṅ sroṅ skyes mchog khyod kyi bstan | | de ltar legs pas khyab ’di la || ma (4)gus gaṅ lags
de las ni | | sdug bsṅal chen po’aṅ ci źig mchis |

| bstan pa la bstod pa ste le’u brgyad pa’o ||

